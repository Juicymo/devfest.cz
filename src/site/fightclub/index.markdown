---
layout: default
title: "FightClub"
---

FightClub
=========

Kromě mnoha dalších věcí se na [**DevFestu 2012**](http://www.devfest.cz), představí poprvé v ČR FightClub.

*První pravidlo FightClubu: o FightClubu se nemluví (proto píšeme). <br />
Druhé pravidlo FighClubu: pokud je to váš první FightClub, musíte být připraveni kódovat (a bude co).*

FightClub představuje souboj tří týmů ve vývoji aplikací na třech mobilních platformách - iOS, Android a Windows Phone (jedna platforma na jeden tým). Každý tým tvoří 2 programátoři praktikující PAIR programming, jeden počítač připojený na projektor a jeden "manažer/komentátor" (není nutné pair programming znát, FightClub je skvělá příležitost si ho v praxi vyzkoušet a osahat). 

Úkolem týmů bude během 90 minut postupovat zadáním s celkem 10 úlohami, které dohromady budou tvořit jednoduchou aplikaci. FightClub není o "aplikacích s hezkou grafikou" - FightClub je o "aplikacích s hezkou funkcionalitou" - resp. součástí týmů nebude grafik, aplikace se budou dělat jen s grafikou, kterou dodává OS. Žádný tým a žádná platforma nebude preferována na úkor ostatních, sláva bude patřit všem a vítězům zejména. 

Výkony týmů budou ohodnoceny a na závěr povstane **jen jeden vítěz**!

Otázka tedy zní - **pustíte se neohroženě do boje na ostří kláves**? 

10.11., Praha, odpolední hodiny